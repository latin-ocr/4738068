Nuper duo scripta. in lucem prodierunt de Dionysii
Halicarnassensis Antiquitatibus Romanis, viri clarissimi Cobet
et viri doctissimi Garrer. Temerarium igitur esse videtur
denuo idem opus eiusdem scriptoris tractare; sed iam ante-
quam sciebam opera supra dicta editum iri aliquantum
temporis in Dionysii Antiquitatibus versatus eram3 et
quamquam multa quae annotaveram tam vir clar. Cobet
quam vir doct. Garrer demonstraverunt, nonnulla tamen
supersunt quae non spernenda censebam, quaeque sedule
collecta in lucem edere ausus sum. Neque hoc nisi cunc-
tanter feci3 multa¹ enim infirma inesse mihi persuasum est;
at benevolentiam lectorum omnium imploro, qui ut non
docti operis scribendi sed legi satisfaciendi causa me haec
scripsisse recordentur oro.

Plerumque editione Kiesslingiana usus sum, quaeque
in illa minus recta mihi videbantur emendare conatus sum;
si in hoc faciendo imprudens nonnumquam alienas emen-

dationes pro meis dedi, veniam huius rei peto.

 

